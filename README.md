##  Descriere generală
  
  În cadrul proiectului **„Sistem de detectare a obstacolelor cu semnalizare și control 
automat”** se propune dezvoltarea unui sistem încorporat destinat vehiculelor, capabil să 
detecteze, în timpul deplasării, obstacolele aflate în traiectoria de rulare. Sistemul realizează atât 
semnalizarea prezenței obstacolelor, cât și controlul automat al sistemului de deplasare atunci 
când acestea se află la o distanță redusă față de vehicul, având ca obiectiv principal prevenirea 
coliziunilor. 

  Sistemul este implementat utilizând o placă de dezvoltare echipată cu un microcontroler 
din familia dsPIC, programat în mediul MPLAB IDE, și integrează senzori pentru detecția 
obstacolelor, elemente pentru semnalizarea acestora, precum și un motor, pentru evidențierea 
controlului automat. Funcționalitatea aplicației este gestionată prin intermediul unui sistem de 
operare în timp real, FreeRTOS.
